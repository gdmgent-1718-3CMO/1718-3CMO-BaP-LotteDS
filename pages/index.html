---
# layout: vertical
permalink: /
published: true
title: Huisstijlgids
---

<h1>Stijlgids vzw De Sterre</h1>
Welkom op de officiële huisstijlgids van vzw De Sterre. In deze gids vindt u alle grafische richtlijnen voor de communicatie van vzw De Sterre. Deze richtlijnen over o.a. kleuren, het logo-gebruik, typografie en fotografie dienen correct toegepast te worden.
<h2>Waarom een stijlgids?</h2>
Het gebruik van een stijlgids is belangrijk omdat een merk herkend wordt door middel van zijn branding, zijn huisstijl. Het is dus een noodzaak voor een merk om zijn branding over alle lijnen duidelijk en correct toe te passen. Een merk is meer dan alleen zijn logo. Ook kleuren, typografie, gebruik van stijlelementen en fotografie dragen bij tot het merk. De kracht van de huisstijl ligt in de consequente toepassing ervan, zonder uitzonderingen, zonder discussies.
<h2>Vzw De Sterre</h2>
Vzw De Sterre is een vereniging die de natuur gebruikt als middel om mensen te helpen. ‘Natuurbegeleiding, natuureducatie en natuur als begeleiding’, dat is waar het om draait. Dit doen ze onder de vorm van natuurkampen voor kinderen van 3 tot 14 jaar of individuele of groepsbegeleiding voor volwassenen. 
<br><br>“Onderzoek wijst uit dat vrij buiten spelen, zonder een vaste structuur en met veel ruimte, kinderen de mogelijkheid geeft zich fysiek, psychisch en sociaal optimaal te ontwikkelen. Een sportles kan die vrije tijd dus niet zomaar vervangen. Wij geloven dan ook dat een natuurlijke omgeving een positieve invloed heeft op alle kinderen  maar ook die kinderen die het minder makkelijk hebben op fysisch, mentaal, sociaal of emotioneel vlak. Samen met de buurtwerkgroep St-Pieters buiten en Stad Gent onderhouden we het natuurgebied De Overmeers.”, zegt Fieke Bendien, vrijwilligster en oprichtster van vzw De Sterre. 
<br><br>De vereniging heeft tot doel het bevorderen van het geestelijk en fysiek welzijn van de mens door onder meer het geven van groepsprogramma's en in te staan voor individuele begeleiding en groepsbegeleiding met educatieve, therapeutische of recreatieve doeleinden.
<blockquote>
    <br><br>De liefde voor de natuur, de nood om mensen te helpen, de afwezigheid van regels en onze speelsheid vormen de persoonlijkheid van vzw De Sterre, en dus de basis van het merk. Deze eigenschappen trekken we door in alle communicatie en inhoud.
</blockquote>
